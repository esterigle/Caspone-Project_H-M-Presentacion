---
layout: default
title: Introducció
nav_order: 2
---

# Introducció
{: .fs-9 }

Motivació i explicació del problema 
{: .fs-6 .fw-300 }

**H&M Group** és una de les empreses de moda més importants del món. Opera en 53 mercats *online* i té aproximadament 4850 botigues físiques. L’oferta de la botiga en línia és extremadament gran, amb una àmplia selecció de productes. Aquest fet pot provocar que els clients no trobin ràpidament l’article que els interessa i que, per tant, no facin cap compra. Amb l’objectiu de solucionar aquest problema i així millorar l’experiència de compra, es considera que el fet de proporcionar als consumidors una llista de productes recomanats és molt favorable. A més, no es tracta d’un fet només positiu pels beneficis de l’empresa, sinó que també té conseqüències molt positives per la sostenibilitat, ja que prendre una decisió de compra correcta redueix les emissions del transport.

Com s’ha esmentat breument a l’apartat *Inici*, l’objectiu d’aquest projecte és desenvolupar recomanacions de productes per a cada client. Per fer les recomanacions ens basarem en un conjunt de dades de compres anteriors i informació sobre clients i productes. En el següent apartat (*Dades*) en veurem més detalls.

En particular, l’objectiu final és fer un total de 12 prediccions per a cada client a analitzar. Aquestes prediccions es corresponen a determinar quins articles comprarà cada consumidor en el període de 7 dies immediats a partir de l’última data del conjunt a estudiar.

Es tracta d'una competició de la plataforma *Kaggle*: [H&M Personalized Fashion Recommendations](https://www.kaggle.com/competitions/h-and-m-personalized-fashion-recommendations).

